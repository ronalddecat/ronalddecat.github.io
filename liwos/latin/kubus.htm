<!DOCTYPE HTML>
<!--
	Phantom by HTML5 UP
	html5up.net | @ajlkn
	Free for personal and commercial use under the CCA 3.0 license (html5up.net/license)
-->
<html>
	<head>
		<title>Verdubbeling van de kubus</title>
		<meta charset="utf-8" />
		<meta name="viewport" content="width=device-width, initial-scale=1, user-scalable=no" />
		<meta name="keywords" lang="nl" content="verdubbeling kubus, Plato, Archytas, Eudoxus, Menaichmos, Plutarchus, Eutocius" />
		<link href="../css/stijlhtml5.css" rel="stylesheet" />
		<link rel="stylesheet" href="../assets/css/main.css" />
		
		<noscript><link rel="stylesheet" href="../assets/css/noscript.css" /></noscript>
	</head>
	<body class="is-preload">
		<!-- Wrapper -->
			<div id="wrapper">

				<!-- Header -->
					<header id="header">
						<div class="inner">

							<!-- Logo -->
								

							<!-- Nav -->
								<nav>
									<ul>
										<li><a href="#menu">Menu</a></li>
									</ul>
								</nav>

						</div>
					</header>

				<!-- Menu -->
					<nav id="menu">
						<h2>Menu</h2>
						<ul>
							<li><a href="../index.html">Home</a></li>
							<li><a href="../latin/latin.htm">Latijnse teksten</a></li>
							<li><a href="pythagor.htm">Pythagoras</a></li>
							
						</ul>
					</nav>

				<!-- Main -->
					<div id="main">
						<div class="inner">
<article>
<h1>De verdubbeling van de kubus</h1>
<span class="image main"><img src="../images/pic13.jpg" alt="" /></span>
<p>De  verdubbeling van de kubus is, naast de kwadratering van de cirkel en de trisectie van een hoek, een wiskundig probleem dat gedurende de hele klassieke Oudheid de volle aandacht genoot van de bekendste Griekse wiskundigen. Die vermoedden reeds dat dit probleem niet op te lossen valt met passer en (ongemerkte) lineaal. Traditioneel begint elke beschrijving met het verhaal van de inwoners van het eiland Delos, die het orakel van Delphi bevragen hoe ze een einde kunnen laten stellen aan de pestepidemie die hun eiland teistert. Volgens het orakel dienden ze een kubusvormig altaar van de god Apollo te verdubbelen zonder de vorm te wijzigen. Volgens het verhaal togen de Deliërs vol goede moed aan het werk en verdubbelden alle ribben, waardoor ze wel de kubusvorm behielden maar het volume verachtvoudigden, wat niet de bedoeling was. De epidemie verergerde. Uiteindelijk wonnen ze de raad in van Plato. Maar wanneer? Dikwijls verwijzen moderne commentatoren naar de pestepidemie die Athene in 430 trof, maar op dat ogenblik was Plato nog niet geboren. Bovendien vinden we al een spoor van het probleem van de kubusverdubbeling bij een wiskundige die een generatie eerder leefde, Hippocrates van Chios, niet te verwarren met die van Kos (die zijn naam gaf aan de eed voor artsen). Hippocrates van Chios heeft zelf geen bewezen oplossing gegeven (of ze is niet bewaard gebleven), maar wel aangegeven in welke richting de wiskundigen na hem dienden te zoeken: het vinden van tweede middelevenredigen tussen 1 en 2, zodat 1 &frasl; <sup>3</sup>&radic;2 = <sup>3</sup>&radic;2 &frasl; (<sup>3</sup>&radic;2)<sup>2</sup> = <sup>3</sup>&radic;2<sup>2</sup> &frasl; 2, of, in decimale notatie 1 &frasl; 1,2599 = 1,2599 &frasl; 1,5827 = 1,5827 &frasl; 2.</p>

<p>Voor ons lijkt de oplossing niet zo moeilijk. Stel dat de oorspronkelijke kubus een ribbe heeft van 1 meter, dan is het volume 1<sup>3</sup>, het dubbele daarvan is twee en de ribbe van die tweede kubus is dus de derde vierkantswortel van 2 of <sup>3</sup>&radic;2 (bij benadering 1,2599...). Met een rekenmachine of een rekenblad gaat dat heel snel, maar daarover beschikten de Grieken niet. Het berekenen van een derdemachtswortel is immers geen elementaire rekenoperatie zoals optellen of vermenigvuldigen. De uitkomst van de worteltrekking levert ons een irrationaal getal op, dat we per definitie nooit exact in decimale notatie kunnen weergeven. Tot hun afgrijzen hadden de Pythagoriërs ontdekt dat ze de vierkantswortel van 2 niet konden noteren als een geheel of rationaal getal, de verhouding van twee gehele getallen. Een rationaal getal in het decimale stelsel heeft achter de komma een eindig aantal cijfers of een zich steeds herhalende rij van 1 of meer cijfers. Daarom noemden ze getallen zoals &radic;2 incommensurabel, onmeetbaar, enkel meetkundig te construeren; zo konden ze &radic;2  voorstellen als de diagonaal van een vierkant met zijde 1. Wij noemen deze getallen nu <i>irrationaal</i>.</p>

<aside style="padding:3px 8px;">
<p>Volgens <a href="https://mathcs.clarku.edu/~djoyce/java/elements/bookVIII/propVIII12.html">Euclides, boek 8, stelling 12</a> kunnen we de twee middelevenredigen tussen twee kubusgetallen (de Griekse term voor een derde macht) a en b vinden via a<sup>2</sup>b en ab<sup>2</sup>; bijvoorbeeld tussen 2<sup>3</sup> en 3<sup>3</sup>: 2<sup>2</sup>.3 = 12 en 2.3<sup>2</sup> = 18 en dus 8/12 = 12/18 = 18/27 (a:x = x:y = y:b) of 8/27 (a/b) = (2/3)<sup>3</sup> (a:x)<sup>3</sup>(<i lang="en">triplicate ratio</i>). Maar <a href="https://core.ac.uk/download/pdf/82573307.pdf">Ken Saito</a> stelt dat de generatie van Hippocrates nog geen gebruik maakte van zo'n ratio. Hij verwijst naar <a href="https://mathcs.clarku.edu/~djoyce/elements/bookVI/propVI16.html">stelling 16 uit Boek 6</a> en naar <a href="https://mathcs.clarku.edu/~djoyce/java/elements/bookXI/propXI34.html">stelling 34 uit Boek 11</a> (de vierkante basissen van een recht prisma en een kubus verhouden zich omgekeerd evenredig tot hun hoogte)). Volgens Saito wordt de oppervlakte van de vierkante basis van de kubus gelijkgesteld aan het product (in geometrische termen rechthoek) van een zijde van de basis van het prisma met de lengte van een nieuw lijnstuk. Zo hoeven we in de ratio niet meer te werken met kwadraten (vierkanten), maar krijgen we een ratio tussen lijnstukken. Hij noemt deze techniek <i lang="en">reduction to lineair ratio</i>. In die zin reconstrueert hij hypothetisch het bewijs van Hippocrates op p. 16-18 van zijn artikel <cite>Doubling the Cube: A New Interpretation of Its Significance for Early Greek Geometry, Historia Mathematica 22 (1995), 119-137</cite>.</p>
</aside>

<p>
Het zou ons te ver leiden om alle oplossingen uit de klassieke Oudheid te bespreken (voor een volledig overzicht: <a href="https://www.maa.org/book/export/html/745035">Colin B. P. McKinney, The Duplicators, Part I: Eutocius's Collection of Cube Duplications</a>). De overlevering van die oplossingen hebben we te danken aan Eutocius van Ascalon (480-540). Bij de bespreking van Archimedes' <cite>Over bol en cylinder deel 2</cite> botst hij op een derdemachtvergelijking van de gedaante x<sup>3</sup> = b<sup>2</sup>c. Archimedes lost ze op door 2 middelevenredigen tussen b en c te zoeken, maar gaat ervan uit dat die methode door al zijn lezers gekend is en geeft geen verdere uitwerking. Daarom gaat Eutocius er dieper op in, legt het verband met de verdubbeling van de kubus en geeft een historisch overzicht van de oplossingen, elf in totaal. Wie de oplossingen naast elkaar legt, komt tot de vaststelling dat de wiskundigen in de Oudheid veelvuldig een voorliefde hadden voor gelijkvormige driehoeken, kegelsneden en krommen.</p>

<p>Specialisten die zich op dit studiegebied wensen te begeven, dienen zowel begaafde mathematici te zijn als een grondige kennis te hebben van de oude Griekse taal en in het bijzonder van de terminologie van de oude Griekse wiskunde, waarbij ze zich telkens ook moeten afvragen of de bestudeerde Griekse wiskundige over de juiste basiskennis beschikte voor de gereconstrueerde oplossingen, met andere woorden de moderne wiskundigen mogen zich niet bezondigen aan anachronismen.</p>

<p>Het staat wel vast dat de eerste groep wiskundigen die aan het vraagstuk van de verdubbeling van de kubus hebben gewerkt connecties hadden met Plato of zijn Academie. In Plutarchus' werk <cite><a href="http://www.perseus.tufts.edu/hopper/text?doc=Perseus%3Atext%3A2008.01.0312%3Abook%3D8%3Achapter%3D2%3Asection%3D1">Quaestiones Convivales, Boek 8, Hoofdstuk 2, Paragraaf 1  (Stephanus 718)</a></cite> vinden we een verwijzing naar Plato die Archytas, Eudoxus en Menaichmos berispt (of onrechtstreeks via hun leerlingen), omdat ze voor hun oplossingen werktuiglijke constructies gebruikten, <q>want zo wordt het goede aan de meetkunde vernietigd en ten gronde gericht, doordat de meetkunde zich weer tot het waarneembare terugwendt in plaats van zich daarboven te verheffen en vast te houden aan de eeuwige, onstoffelijke beelden&hellip;</q> Die kritiek is verwonderlijk. De oplossing van Archytas maakt gebruik van bewegende driehoeken en halve cirkels en bespreken we zo dadelijk, die van Eudoxos is spijtig genoeg verloren gegaan, maar waarschijnlijk gebaseerd op krommen en die van Menaichmos, een student van Eudoxos, is gebaseerd op kegelsneden (parabolen en hyperbolen). Hoe de wiskundigen volgens Plato dan wel te werk dienden te gaan, blijft een vraagteken.</p>

<aside style="padding:3px 8px;">
<p>In Plutarchus' (<cite><a href="http://www.perseus.tufts.edu/hopper/text?doc=Perseus%3Atext%3A2008.01.0306%3Asection%3D7">De Genio Socratis, paragraaf 7</a></cite>) komen we te weten dat de Spartaanse bezettingstroepen (382-379) van de burcht van Thebe in een graf, volgens een legende toebehorend aan Alcmene, de moeder van Heracles, een tablet vinden met oude (Lineair-B?) schrifttekens. De koning van Sparta stuurt daarop een gezant naar de Egyptische geleerde Chonuphis om de boodschap te laten vertalen. De gezant treft bij de geleerde ook andere gasten uit Griekenland aan: Plato, Simmias en Ellopion, alle drie oud-studenten van Socrates. Het is op de terugreis naar Griekenland dat Plato de delegatie uit Delos zou ontmoet hebben. Plato zei hen dat het orakel in feite bedoelde dat de Deliërs en de Grieken in het algemeen hun twisten moesten bijleggen en zich toeleggen op cultuur, wetenschap en meetkunde. Maar om hen tegemoet te komen gaf hij de opdracht (de verdubbeling van de kubus) door aan Eudoxos en zijn leerling Helikon. Op het eerste zicht past dit gegeven in de biografie van Eudoxos. Hij zou geboren zijn rond 408-410 v. Chr in Cnidus aan de westkust van Klein-Azië tegenover het eiland Kos, volgde de lessen van Archytas in Tarente en kwam op zijn drieëntwintigste (dus in 387-385) voor het eerst naar Athene om de lessen van Plato van te volgen aan de pas opgerichte Academie. Hij reisde verder door naar Egypte om zich te bekwamen in de astronomie om daarna in Cyzicus aan de Zee van Marmara een eigen school te stichten. In de periode dat Aristoteles aan de Academie begon te studeren (367) zou hij zich met een aantal leerlingen (waaronder Helikon die in 361 een zonsverduistering voorspelde) een tijdlang hebben geassocieerd met Plato's school om ten slotte naar zijn geboortestad Cnidus terug te keren. Hij stief er, 53 jaar oud, dus rond 355. Maar Plinius de Oude (<cite>Historia Naturalis, boek 30, hoofdstuk 3</cite>) haalt een citaat aan uit zijn werk, waarin Eudoxus schreef dat Zoroaster 6.000 jaar voor de dood van Plato (347) leefde. De zesduizend jaar zijn volledig uit de lucht gegrepen, maar Eudoxus heeft nog wel degelijk kennis kunnen nemen van Plato's dood! In navolging van F. Lasserre <cite>Die Fragmente des Eudoxos von Knidos</cite> en F. Gisinger <cite>Die Erdbeschreibung des Eudoxos von Knidos</cite> geeft de Encyclopedia Britannica daarom als geboortdatum 395-390 en als overlijdensdatum 342-337. Maar dan kan hij niet figureren in het verhaal van Plutarchus en zijn leerling Helikon al helemaal niet. In een recent boek (<cite>Mathematische Modellierung bei Platon zwischen Thales und Euklid, De Gruyter, Berlijn/Boston, 2019</cite>&thinsp;) onderzoekt de Duitse vorser Claas Lattmann in het vijfde hoofdstuk nog eens de hele kwestie van de kubusverdubbeling. Hij besluit dat Archytas, Eudoxos en Menaichmos in het decennium tussen 360 en 350 samen aan het probleem werkten, de laatste twee in de Academie, Archytas van op afstand.</p>
</aside>

<p>Volgens B. L. van der Waerden (<cite>Ontwakende wetenschap, Noordhoff, Groningen, 1950</cite>&thinsp;) heeft Plutarchus geput uit een verloren gegane dialoog van Eratosthenes (die zich als eerste waagde aan het berekenen de omtrek van de Aarde) <cite>Platonikos</cite> waarin hij de filosofie van Plato uiteenzette, niet door middel van een saai referaat, maar door interactie met een aantal personages die Plato wel degelijk gekend heeft, maar daarom zijn de gedane uitspraken, hoewel niet per se onmogelijk, toch niet eenduidend historisch te noemen.</p>

<p>Voor de oplossing van het probleem van de  verdubbeling van de kubus doet Archytas beroep op de eigenschappen van gelijkvormige driehoeken. Zo kan hij in een zogenaamde Archytasconfiguratie twee middelevenredigheden construeren. De verhouding liggende zijde-schuine zijde in de driehoeken AMI, AKI en AKD is immers gelijk:<br /> AM &frasl; AI = AI &frasl; AK = AK &frasl; AD. Merk op dat de schuine zijde van de eerste driehoek de liggende zijde is van de tweede en de schuine zijde van de tweede de liggende zijde van de derde. </p>

<p>In een evenredigheid is het product van de uiterste termen gelijk aan het product van de middelste termen, dus: (AI)<sup>2</sup> = AM &times; AK; in een gedurige evenredigheid met drie ratio's is ook AM &times; AD = AI &times; AK of <br /> 
AK = AM &times; AD &frasl; AI.<br />
De eerste gelijkheid wordt dan: (AI)<sup>2</sup> = AM &times; AM &times; AD &frasl; AI. We kunnen nu AI overbrengen naar het andere lid, waardoor we een derde kwadraat verkrijgen: (AI)<sup>3</sup> = (AM)<sup>2</sup> &times; AD. AI en AK zijn dus de gezochte middelevenredigen.
</p>	
<p>Ramon Masià heeft op <i>Geogebra</i> de oplossing van Archytas gereconstrueerd in twee stappen. Om de voorgaande tekst het best te illustreren beginnen we met <a href="https://www.geogebra.org/m/r5euMmrP">constructie 2</a>. De beginsituatie beelden we hieronder links af. Door met de muis K te bewegen over de halve cirkel ontvouwt zich de hierboven beschreven configuratie <span>(de animatie werkt niet op onze website, gebruik de link!)</span>. Rechts staat de eindsituatie met de gelijkvormige driehoeken.
<figure>
<img src="wiskunde/Archytas1b.gif" style="display: inline" alt="beginsituatie Archytasoplossing" title="From Archytas' simple triangle to Archytas' solution (II)" width="498" height="398" />
<img src="wiskunde/Archytas2b.gif" alt="eindsituatie Archytasoplossing" title="Stephen Menn, How Archytas doubled the Cube, diagram 3, in: The Frontiers of Ancient Science: Essays in Honor of Heinrich von Staden, eds. B. Holmes, K-D Fischer" width="613" height="391" />
<figcaption style="font-style: italic; font-size: 90%;margin-left: 15px">Begin- en eindsituatie van de Archytasoplossing: Ramon Masià, constructie 2 op https://www.geogebra.org/m/r5euMmrP en Stephen Menn, How Archytas doubled the Cube, diagram 3, in: The Frontiers of Ancient Science: Essays in Honor of Heinrich von Staden p. 422</figcaption>
</figure>
<p>Om tot een Archytasconfiguratie te komen, dienen volgende voorwaarden voldaan:</p>
<ul style="list-style-type: none">
<li>&#8658; het punt K ligt in het verlengde van het gegeven lijnstuk AM met lengte = 1.</li>
<li>&#8658; de loodlijn uit de rechte hoek K snijdt het andere gegeven lijnstuk AD met lengte 2 in I, z&oacute;, dat KI de halve cirkel, die de rechthoekige driehoek AMI omsluit, raakt in I.</li>
<li>&#8658; de lijnstukken MI en KD lopen evenwijdig</li>
</ul>
<p>In de <a href="https://www.geogebra.org/m/nhmNcVM2">tweede reconstructie</a> beweeg je K op dezelfde manier, maar nu laat Archytas de grote halve cirkel roteren rond A tot I en I' samenvallen. In de animatie wordt de tweede halve, kleine cirkel AMI' niet afgebeeld. Merk op dat de reconstructie tweedimensionaal is. <a href="https://www.geogebra.org/m/QgpK29uA">Masià</a> en <a href="https://www.maa.org/book/export/html/745035">Colin B. P. McKinney</a> hebben in <i>Geogebra</i> ook driedimensionale modellen gebouwd die de overgeleverde tekst zo accuraat mogelijk volgen. In het oorspronkelijke manuscript staat immers een tweedimensionaal diagram.</p> 

<p>Eutocius vermeldt ook een (werktuiglijke) oplossing die hij toeschrijft aan Plato! Blijkbaar was er in de Griekse wereld behoefte aan een apparaat waarmee men middelevenredigheden kon berekenen. Eratosthenes ontwierp zo'n apparaat dat hij <i>mesolabium</i> noemde. De Romeinse auteur Vitruvius vernoemde het met veel lof in het negende boek van zijn <cite lang="la">De Architectura</cite>. Het spreekt vanzelf dat bouwheren en steenhouwers niets konden aanvangen met oplossingen die beroep deden op roterende figuren, krommen en kegelsneden. Later kreeg het <a href="https://oinou.nl/descartes-mesolab/">mesolabium</a> een tweede leven in de muziekwereld.</p>

<p>Het apparaat dat Eutocius aan Plato toeschrijft is in spiegelbeeld een trapezium, waarvan de diagonalen loodrecht op mekaar staan. Zo verkrijgen we drie gelijkvormige driehoeken en komen we <a href="http://www.wiskundemagie.be/tag/delisch-probleem/">stapsgewijze</a> tot p<sup>3</sup> = 2a<sup>3</sup>.</p>
<figure>
<img src="wiskunde/trapezium.gif" alt="trapezium met drie gelijkvormige driehoeken" title="http://www.wiskundemagie.be/tag/delisch-probleem/ en http://www.math.rug.nl/~broer/pdf/College_Drie_Klassieke_Problemen.pdf" />
<img src="wiskunde/Plato_Delian_desc.gif" alt="werktuiglijke oplossing van Plato" title="http://www.takayaiwamoto.com/Greek_Math/Delian/Greek_Delian.html" width="344" height="344" />
<figcaption style="font-style: italic; font-size: 90%;margin-left: 15px">Links het rechthoekig trapezium met drie gelijkvormige driehoeken, het spiegelbeeld van de bij Eutocius vermelde mechanische oplossing van Plato (rechts)</figcaption>
</figure>
<hr />
<h2>Literatuur</h2>
<ul class="biblio">
<li>Bos, H. J.M., Redefining Geometrical Exactness. Descartes' transformation of the early modern concept of construction, Sources and Studies in the History of Mathematics and Physical Sciences. Springer-Verlag, New York, 2001</li>
<li>Huffman, C., "Archytas", The Stanford Encyclopedia of Philosophy (Summer 2018 Edition), Edward N. Zalta (ed.), URL = <a href="https://plato.stanford.edu/entries/archytas/">https://plato.stanford.edu/archives/sum2018/entries/archytas/</a></li>
<li>Lattmann, C., Mathematische Modellierung bei Platon zwischen Thales und Euklid, De Gruyter, Berlijn/Boston, 2019</li>
<li>Little, J. B., <a href="https://pdfs.semanticscholar.org/ce0d/96e0d74c2920537178bfcde861bfa1f93f63.pdf">A Mathematician Reads Plutarch: Plato's Criticism of Geometers of His Time</a>, Journal of humanistic mathematics, Volume 7, Issue 2, juli 2017</li>
<li>Menn, S., How Archytas doubled the Cube, in: The Frontiers of Ancient Science: Essays in Honor of Heinrich von Staden, eds. B. Holmes, K-D Fischer, De Gruyter, Berlijn, 2015</li>
<li>Masià, R., A new reading of Archytas’ doubling of the cube and its implications. Arch. Hist. Exact Sci. 70, 175–204 (2016). https://doi.org/10.1007/s00407-015-0165-9</li>
<li>O'Connor J. J. and Robertson E. F., Doubling the Cube, MacTutor History of Mathematics, (University of St Andrews, Scotland, april 1999) <a href="https://mathshistory.st-andrews.ac.uk/HistTopics/Doubling_the_cube/">https://mathshistory.st-andrews.ac.uk/HistTopics/Doubling_the_cube/</a></li>
<li>Saito, K., (1995) Doubling the cube: A new interpretation of its significance for early greek geometry. Historia Mathematica - HIST MATH. 22. 119-137. 10.1006/hmat.1995.1013.</li>
<li>van der Waerden, B. L., Ontwakende wetenschap, Noordhoff, Groningen, 1950</li>
</ul>
</article>
</div>
					</div>

				<!-- Footer -->
					<footer id="footer">
						<div class="inner">
							
							<section>
								<h2>Contact</h2>
								<ul class="icons">
									
									<li><a href="https://www.facebook.com/ronald.decat/" class="icon brands style2 fa-facebook-f"><span class="label">Facebook</span></a></li>
									
									<li><a href="mailto:Ronald.De.Cat@skynet.be" class="icon solid style2 fa-envelope"><span class="label">Email</span></a></li>
								</ul>
							</section>
							<ul class="copyright">
								<li>Opgemaakt op <time itemprop="datePublished" datetime="2020-07-06">6 juli 2020</time>, bijgewerkt op <time datetime="2020-11-01">1 november 								2020</time></li>
								<li>&copy; All rights reserved</li><li>Design: <a href="http://html5up.net">HTML5 UP</a></li>
							</ul>
						</div>
					</footer>

			</div>

		<!-- Scripts -->
			<script src="../assets/js/jquery.min.js"></script>
			<script src="../assets/js/browser.min.js"></script>
			<script src="../assets/js/breakpoints.min.js"></script>
			<script src="../assets/js/util.js"></script>
			<script src="../assets/js/main.js"></script>

	</body>
</html>